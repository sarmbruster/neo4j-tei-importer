<p><a>[314.]</a>Vnd also verzoches sich, das der byschoff vnd ander fursten nit koment. do verschreip der Romsche kunig aber den kurfursten zú komen zúyme freyden zu machen in dem selben riche, die ketzer zu Behem zu tilgen. vnd das verzoch sich bitz ach tage noch sant Martinstag in dem vor genanten jore, bitz das byschoff Cunrat von Mentz ettw(a)z bas gesunt wart, wenne er an henden an füssen etw(a)z kranckew(a)z; das det got, wenne man zech in, das sin wesen vnd fúr nemen etw(a)z vast vnredelichen were, wenn eer nit essen noch trincken mochte sehen. vnd also zoch der byschoff gon Öscheffenburg vnd also gon Wurtzburg gon Nürenberg gon Regenspurg gon Passawe go(n) Wiene. do der byschoff go(n) Wiene komen w(a)z, do w(a)z der kunig zú Preßburge vnd was also kranck, das man in heben und legen müste, vnd das w(a)z an podogra; vnd ouch sust, am halse hatte ein búle, doch er genaa, wen(n) eer so fro was, do die kurfursten komen worent, also der byschoff von Mentz der margroff von Brandenburg vn(d) der margroff Bernhart von Baden vnd ander vil furste(n) vnd stette, das er recht gesu(nt) wart, doch so múste man infuren vff eine(m) wagen, vnde verschreip den kurfursten vn(d) stetten, das sú zú yme komen gon Preßburg. Die gewertent in vnd komentdar. vnd also logent sú do wol xiiii tage vnd vberkoment do vil stucke, der doch nye keins zúging noch gehalt(en) wart noch vollen füret wurdent, wenne su machtent einen tag darnach zú stuntgon Núrenberg, das alle fursten vnd richstette mit gantzer voller macht gon Núrenberg komen soltent vff mit vasten. darnoch zú stund, do manzalt xiiii hvndert vnd in dem drissigesten jore also koment die fúrsten vnd richstete dar, vnd do kam der Romsche kunig Sygmunt nit dar.</p>  
