<p><a>[314.]</a>Vnd also u(or)tzog essich, das der bischoff vndander fursten nit komen. do uorschreib der Romisch konig aber den fursten zukomen zu yme friden zumachen in dem Romischen reich, die ketzer zu Beheim(m) zu tilgen. vnd das vorzog sich bis acht tagnach sant Marttins tag in dem uor genanten jare,bis das bischoff Kunrat von Mentz ettwas pas ges(un)t was, wenn er an henden vnd an fussen ettwas kranckwas; das tet got, wenn man zech in, das sein wesen vnd furnemen ettwas vast vnredlichen were, wenn er nit essen noch trincken mochte sehen. vnd also zog der bischoff gen Aschaffenburg vnd also gein Würtzpurg gein Nurenberg gein Regenspurg gein Passaw gein Wenne. do der bischoff von Wenne komen was, das do der konig zu P(r)eßpurg was also krangk, das man in hehem legen muste, vnd das was ain podegra; vnd auch sust, am halsehat ein bůle, doch er genas, wenn er so fro was, do die fursten komen warn, also der bischoff von Meintz der marg(ra)fene von Brandenbůrg vnd der marg(ra)ff Bernhart von Baden vnd ander vil fursten vnd stete, das er recht gesůnt wart, doch so muste man in furen auf einem wagen, vnd uorschreib den fürsten vnd sten, das sie zu im kemen gein Prespurg. die gewerten in vnd komen dar. vnd also lagen sie do wol xiiii tage vnd vberkomen do vil stucke, der doch nye keins zuging noch gehalten noch follen furet wurden, wenne sy machten einen tag darnach zu stunt gein Nurmberg, das alle fursten vnd reichstette mit gantzer uoller macht gein Nurmberg komen solten auf mitte vasten. dor nach zu stunt, do man zalte tausentvirhundert vnd in dem dreissigisten iare, also komen die fursten vnd die reichstete dar, vnddo kam der Romisch konig nit.</p>
