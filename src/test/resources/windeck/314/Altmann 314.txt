[314.] Und also verzoch es sich, daz der bischof [von Menz] und ander fürsten nit koment. do verschreip der Römsch konig aber den fürsten zü komen zu im friden ze machen in dem Romischen rich, die ketzer zü Behem zü diligen. und daz verzoch sich biß achtag vor sant Martins tag in dem vor genanten jor, biß das bischof Cu:onrad von Menz etwas baß gesunt wart, wann er an henden und füssen etwas krang was; daz det got, wann man zeich in, daz sin wesen und fürnemen etwas vaste unredenlich was, wann er nicht essen noch trinken mocht gesehen. und also zouch der bischof gon Ohschoffenburg und also gon Wurzburg gon Nürenberg gon Regenspurg gon Passauwe gon Wien. do der bischof gon Wien komen was, do was der konig zu Preßburg und was also krank, das man in heben und leigen mu:est, und das was an podegra und ouch sust, am halse hett er ein búle, doch er genaß, wann er so fro was, do die fursten komen worent, also der bischof von Menz der marggrof von Brandenburg und marggrof Bernhart von Baden und ander vil fürsten und stete, das er recht gesunt wart, doch müst man in fürn uf eim wagen, und verschreip den fürsten und steten, daz sie zu im kemen gon Preßburg. die gewerten im und komen dar. und also logen sie do wol 14 tag und uberkomen do vil stücke, der doch nie keins zuging noch gehalten wart noch folfürt wurdent, wanne sie machten einen tag darnoch zü stunt gon Nürenberg, das alle fursten und richstete mit ganzer voller macht gon Nürenberg komen solten uf mittelvasten. darnoch zü stunt, do man zalt 14hundert und 30 jor, also koment die fürsten und richstet dar, und do kam der Romsche konig Sigmont nit.
