<p><a>[314.]</a>Vnd also verzoch es sich, das der byschof vnd ander furste(n) nit koment. do verschreip der Romsche kunig aber den fursten zúkomen zú yme friden zú machen yn dem selben riche, die ketzer zu Behem zú tilgen. vnd das verzoch sich bitz acht tag nach sant Martins tag in dem vor genanten jore, bitz das byschoff Cunrat von Mencz etwas bas gesunt wart, wenne er an hende(n) an fússen ettwas krang w(a)z; das det got, wenne manzech in, das sin wesen vnd fúrnemen etwas vast vnredelich w(a)z, wenne er nit essen noch trincken móchte sehen. vnd also zoch der byschoff gon Öscheffenburg vnd also gon Wurtzburg gon Nürenberg gon Regenspurg gon Passawe gon Wiene. do der byschoff gon Wiene komen w(a)z, do was der kunig zú Preßburg vnd was also kranck, das man in heben und legen müste, vnd das was an podegra; vnd auch sust, am halse hetteer ein búle, doch er genaß, wenne er so frow was, das die kurfursten komen wore(n)t, also der byschoff von Mentz der margroff von Brandenburg vnd der margroffe Bernhart von Baden vnd ander vil fúrsten vnd stette,das er recht gesunt wart,doch so múste man in füre(n) vff einem wagen, vnd verschreip den fúrsten vnd stetten, das sú zu yme kome(n) gon Preßburg. die gewertent in und koment dar. vnd also logent sú do wol xiiii tag vnd vberkomentdo vil stucke, der doch nye keins zúging nochgehalten wart noch follnfüret wurdent, wenne symachtent einen tag darnach zú stunt gon Núrenberg,das alle fursten vnd richstette mit gantzer voller machtgon Nurenberg komen soltent vff mittel vasten. darnach zú stunt, do man zaltxiiii hundert vnd in dem xxx jore, also koment die fursten vnd richstete dar,vnd do kam der Romsche kunig Sygmunt nit.</p>
