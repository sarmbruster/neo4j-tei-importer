<p><a>[314.]</a>Vnnd also v(er)zog iz sich, das der buschoff vnnd andern fúrsten nit quame(n). da v(er)schreib der Romisch konig aber denn furst(en) zú ime zú komen frydenn zú machenn in dem Romisch reiche, die ketzer zú Beheim zú dilgenn. vnnd das v(er)zoch sich bis ach tage for sanct Mertins tag in dem vor g(e)n(an)t(en) jare, bis das bischoff Conrad von Mentz etwas baß gesunt wart, er ann henden vnnd an fußen etwas kranck was; das det got, wanne man zeich in, das sein wessenn vnd furneme(n) etwas fast vnnredlich were, wann er nit eßen noch drinck(en) mocht sehen. vnnd also zochder buschoff genn Aschaffenburg vnnd also gen Wirtzburg genn Nurnberg genn Regenßburg vnnd gen Passau wegenn Wene. do der buschoff genn Wyne kome(n) was, dawas der konig zú Breßburg vnnd was also kranck, dasma(n) inn hebenn vnnd leg(en) must, vnnd das was núain podecru(m) vnnd auch súst am halse hait er ein bule, doch er genaß, wann er so fro was, das die furstenn kome(n) waren, also der buschoff vonn Menntz der margraff von Brandenburg der margraff Bernhart von Baden vnnd andern fil fürst(en) vnnd stete, das er recht gesúnt wart, doch so must ma(n) innfuren vff ein(em) wag(en), vnnd virschrib denn furst(en) vnnd stete, dassie zú im quame(n) genn Brespurg. sie gewert(en) inn vnndquame(n) dar. vnnd also lagenn sie da wol viertzehen dagvnnd vbe(r) quame(n) da fil stucke, der doch nie keins zuging nochgehalt(en) noch follennfuert wart. wan sie macht(en) eine(n) dag darnoch zú stúnd gen Nurnberg, das alle furst(en) vnnd reichstede mit gantze(r) folle(r) macht gen Nurnberg kome(n) súl denn vff mittefast(en). darnoch zú stúndt, do ma(n) zalte miiiic vnnd in dem dreisigst(en) jare, also quame(n) die furst(en) vnnd die reich stede dar, vnnd da quame(n) der Romische konig Sigmondt mit.</p>
